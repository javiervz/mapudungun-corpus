; CDR: 00.00
; TRV: 00.00
; File: nmlch-nmpll1
; Last changes made on 08/27/2001
; Transcriber: Flor Caniupil H.
; Comments: En la primera parte se hace una prueba de grabación lo que no transcribiré.


nmlch-nmpll1_x_0000_nmlch_00: Marimari, peñi, Pegro
nmlch-nmpll1_x_0001_nmpll_00: Marimari, peñi.
nmlch-nmpll1_x_0002_nmlch_00: Kuyfi.
nmlch-nmpll1_x_0003_nmpll_00: Kuyfi  tati, peñi,
nmlch-nmpll1_x_0004_nmlch_00: <uh> chumuechi anta rupalefuy tami nagün antü ta tüfa
nmlch-nmpll1_x_0005_nmpll_00: küme rupalen tati, peñi,
nmlch-nmpll1_x_0006_nmlch_00: fey, fey, fey kümey ta tüfey iñche ta rakiduammeu ta <uh> pentukurupuan ñi peñi nütramkalrupuafiñ pipen
nmlch-nmpll1_x_0007_nmpll_00: feley  pues pu'  peñi,
nmlch-nmpll1_x_0008_nmlch_00: manelniekegeyu eymi wüne trekaleluam feyta fey <uh> al'ü niepelay nütram ka nieki ta dungu mongenmu ta che fey pentukumian ñi peñi nütramkamiafiñ pipeyu ta tüfey peñi, Pegro
nmlch-nmpll1_x_0009_nmpll_00: crasia pues pu'  peñi, crasia ti peñi, Lui kümi tami pepafiel wen'iwen ta femuechi ka pewi feynga falikay müten peñi,
nmlch-nmpll1_x_0010_nmlch_00: felellimay chi mongenmu doy ngelay chem dungu feyta femuechi faliltuniewi che ka manelniengi ta fey doy küme <uh> rupaley ta mongenmeu che
nmlch-nmpll1_x_0011_nmpll_00: feley, peñi, iñche ta Rakülko che, peñi,
nmlch-nmpll1_x_0012_nmlch_00: may, may, may
nmlch-nmpll1_x_0013_nmpll_00: Rankilk= pichi Rankilko pingi ta tati tañi mülemum tañi, tañi trem tremmun tati peñi,
nmlch-nmpll1_x_0014_nmlch_00: tami lof tüfa
nmlch-nmpll1_x_0015_nmpll_00: tañi, lof ta tüfa, iñche tañi lof, eymi cheu mapuchekay, peñi,
nmlch-nmpll1_x_0016_nmlch_00: iñche ta Ilowe pingi tañi, mapu
nmlch-nmpll1_x_0017_nmpll_00: Ilowe
nmlch-nmpll1_x_0018_nmlch_00: üyüu ta <uh> mülen tati üyüu ta tremün fey üyüu ta tripapapen üyüu tuwün tati peñi, Pedro
nmlch-nmpll1_x_0019_nmpll_00: fe, fe feli pu'  peñi, gracias tati, gracias peñi,
nmlch-nmpll1_x_0020_nmlch_00: feli
nmlch-nmpll1_x_0021_nmpll_00: kümi tañi pepafiel
nmlch-nmpll1_x_0022_nmlch_00: feyta ramtuan pipefeyu peñi, chumuechi chi <uh> chumuechi chi rupalekefuy tami mongen niekepimi kutran tami mongenmeu kuyfi pichichengelu eymi <uh> tupeymu, inapeymu kutran peñi, tami mongenmeu tüfey?
nmlch-nmpll1_x_0023_nmpll_00: tueneu kutran peñi, regle tripantu nien wechengey pichikechenga re lokongekerki ringkükatun tati peñi, feyta ringkükatulu iñche feyta welngiürken
nmlch-nmpll1_x_0024_nmlch_00: ¿welngimi?
nmlch-nmpll1_x_0025_nmpll_00: welngin
nmlch-nmpll1_x_0026_nmlch_00: ¿allfüymi ka?
nmlch-nmpll1_x_0027_nmpll_00: Allfün, feyta konün ta machimu tukuenu tañi ñukeyem tüfa ta wentrungealu rikungealu pie pingen machintukungen datungen tati peñi,
nmlch-nmpll1_x_0028_nmlch_00: may, may, may
nmlch-nmpll1_x_0029_nmpll_00: datungelu iñche fey <P> feyta amuli ñi kutran pu'  mongelan tati peñi, despues pitalmu tukuenu tañi ñukeyem meñkuyeeneu, yeeneu ta trenmeu, tati peñi,
nmlch-nmpll1_x_0030_nmlch_00: may, may
nmlch-nmpll1_x_0031_nmpll_00: amulu puulu puwülngelu iñche Traguien feynga chi legtor ta doctor tati ka tripawingka, katripache
nmlch-nmpll1_x_0032_nmlch_00: katripache ñi kimün
nmlch-nmpll1_x_0033_nmpll_00: ¡ay! katripache tañi kimün tati, peñi, feynga puulu iñche, iñche tañi lipang, iñche tañi kelluateu ta tüfa pipinginga ...
nmlch-nmpll1_x_0034_nmlch_00: ...¿tami ñuke?
nmlch-nmpll1_x_0035_nmpll_00: küt tachi wingka, de to'  tati de to' ürke
nmlch-nmpll1_x_0036_nmlch_00: may, may, may
nmlch-nmpll1_x_0037_nmpll_00: iñche ta kimlafiñ pichichengeluam iñche, iñche tañi lipang, iñche tañi kellu ta tüfa pipinginga mongeay ta tüfa, katrülayay tañi chang, iñche ñi kuye ñukeyem "katrüñmangepiay may ñi chang ñi koñi" pipingi may ñi kuye ñuke mekey ñi ngüman "katrüngelayay tati, iñche ta mongelafiñ" pi, femuechi ta mongemen ta pitalmeu amuli tañi kutran peñi, deu puwülün küla mari epu mari kechu tripantu ka tun ñi kutran pofrengeluam iñche tremlan chaumeu ñi chawem wüleneu wentrulu iñche yepatuayu pienu ñi chawem, yepatuayu küdauputuaymi tüfa fotüm eluayu ta chi kawellu eluayu trariñ manchun careta arau kom eluayu pieneu
nmlch-nmpll1_x_0038_nmpll_00: Trewa mütennga femngekey chenga wülngekelay, iñchenga niennga püñeñ niel nierupulinga püñeñ iñche nga wülkeawül-layan pifiñ ñi chawem
nmlch-nmpll1_x_0039_nmlch_00: ngütrammeu
nmlch-nmpll1_x_0040_nmpll_00: ngütrammu pifiñ tati trewa mütennga femyawülngekey añ eymi ta amulayan ta eymimu iñche ta nien tañi ñuke fey tañi ñuke, fey tañi ñuke feyta tañi chau pipiyefiñ pu'  feyta amulan pu' peñi <%> amulan tati, amuynga <%> tunnga ñi kutran küla niennga familia arelu iñche müñetumen kanalmu mülelu iñche, fey tranatukulenmun miawülün ñi alaweni iñ wünen tati Calu pingi
nmlch-nmpll1_x_0041_nmlch_00: may, may
nmlch-nmpll1_x_0042_nmpll_00: fey miawülfiñ pi küdawün fey müñetun, pürümmay inchay ñi chem nge chiwür, rüf rupaynga tüfa fantewey küpatuyu <%> fey amun ñi kutran, müñetulu iñche, ka arofün seray chemürkey ñi kuerpumu tüfey <Noise> pitalmu konün machimu konün, machi feypineu ka weyake machimu konlu iñche rangiñ tati, chau, tami felial pieneu, welu koylatuleneu ka
nmlch-nmpll1_x_0043_nmlch_00: kimlaymu ka
nmlch-nmpll1_x_0044_nmpll_00: kimlaneu fey rupali tripantu rup puwülün, puwülün mari tripantu, konün pitalmu operangen,  amuli ñi kutran akutun ka mekepatun ñi küdawün, meken ñi küdawün fey ka puutulu akutulu iñche puwülün kechu tripantu ya ka kontun pitalmeu operayan may ka pifiñ chi doc ta chi doctor tati operayan -pifiñ- felen müten mongelan feytachi operalayaymi, operaeliyu l'ayaymi pieneu, mongepeürkelayanmay pin, fey l'awen'tueneu, l'awen'tueneu fey ka tripatun akutun feli ñi tranali ñi küdau ka, ka tripantu, puwülün  mari kec ke mari kechu tripantu puwülün fey konün medikameu
nmlch-nmpll1_x_0045_nmpll_00: machi kom faupüle sur amun, machinga feypienu femimi tüfa ka femngechi küdaumangeymi tami felerupual welu koylatulay ka müna küme lengeneu
nmlch-nmpll1_x_0046_nmlch_00:  ¡Aa! tami re kutranürke no tami tun tüfi <%> tami küdaumangenürke
nmlch-nmpll1_x_0047_nmpll_00: küdaumangeürken ¿chunte? regle tripantu tami küdaumangen, regle kam pura tripa pura tripantu, pura tripantu ta kosechawelaymi, chau, me'jo eymi ta kosechawelaymu tüfa, tüfa, tüfa ta nieymi kachilla longkolewi tami kachilla apomüñmayaymu ta üñüm <P> tüfa fey epu wüdarüpümeu eymi tami familia no, tami ñuke tami familia, tami kure tami familia pingen, fante tuniefiñ müten feyta küdawülngey epu kurewen <P> pieneu
nmlch-nmpll1_x_0048_nmlch_00: <Noise> tami reñmaürke ...
nmlch-nmpll1_x_0049_nmpll_00: ...reñmapero  müte reñma no
nmlch-nmpll1_x_0050_nmlch_00: müte reñma no
nmlch-nmpll1_x_0051_nmpll_00: müte reñmano ya kamapu che ya
nmlch-nmpll1_x_0052_nmlch_00: kamapuche deuma
nmlch-nmpll1_x_0053_nmpll_00: kamapuche deuma feyta ñi vecino feyta ka küdaumanieymu fey engün küla pi, pieneu chi machi, tüfachi künüley künüli ta tüfa, tüfamu ütrüfrumelmi fey tami amun, pieneu <P> iñche üyüu machimu mülepun fey ñi ñawe faupüle ka, ka  nakümniengeneu ka feypingey
nmlch-nmpll1_x_0054_nmlch_00: peutungi
nmlch-nmpll1_x_0055_nmpll_00: peutungen  medikamu tukuniengey machi, ñi ñawe ka medikamu tukueneu iñche üyüupüle mülepun fey kidu ka fachitripaürkey fey üyüupüle puulu tañi chau ta ngelay ta rukameu, tami  chau ta ellka tripay femuechi ta miawürkey machimu ta tüfa, welu chi machi newenngey <Noise>  iñche tañi chempipiyeyu ta tüfa ka feypingeay ta üyüu deu ta feypingey <Noise> üyü chi médica
nmlch-nmpll1_x_0056_nmlch_00:  chayangkintungi
nmlch-nmpll1_x_0057_nmpll_00: chayangkintungi <Noise> küpape tami chau pingi ka tripantu, amulan pu'  tüfa tripantu wüla tranalekompun <Noise> femimi tati chau me me'jo feyta feychi machi, médica feyta mongeleneu
nmlch-nmpll1_x_0058_nmlch_00: newenpüratuymi
nmlch-nmpll1_x_0059_nmpll_00: newenpüramtun l'awen'tueneu werkülenu l'awen' <Smack> ngautueneu epe chum+ epu chumeneuchi
nmlch-nmpll1_x_0060_nmlch_00: tami pepikalngeürkefel fey
nmlch-nmpll1_x_0061_nmpll_00: tañi pepilkangen
nmlch-nmpll1_x_0062_nmlch_00: ¿re felen may kutranrumekepeürkelay che kiñekemu ta peñi?
nmlch-nmpll1_x_0063_nmpll_00: re femgnen ta kutrankelay ta che, peñi, re lefduamkelay lefduamfun amutuan cheu chi amuan fendian ñi mapu pifun, fendiafulu ñi mapu iñche tati peñi, fey tañi, tañi machi femuechi ta femimi fendeürkeafulu ta mapu ta eymi tripayafulu ta eymi lefi tami duam ka femuechi ta küdaumangeymi tami femal pieneu ñi machi "¿femimi?", femün le dije, pifiñ feyta ...
nmlch-nmpll1_x_0064_nmlch_00: ...llengeymu
nmlch-nmpll1_x_0065_nmpll_00: lengeneu pu'  lengeneu pu'  <P> feyta feypieteu iñche fey femuechi ta felen ta tüfa tripapelayan rüf küme pefuli küme mapu fendiafun ñi mapu amutuafun kañpüle pifiñ, "feychi rakiduamküleymi rü siempre"  feychi rakiduamkülen papay le dije
nmlch-nmpll1_x_0066_nmlch_00: ¿petu niefimi pieymu?
nmlch-nmpll1_x_0067_nmpll_00: feypi, feypili tañi rakiduam tüfa rüf tripayan pilen pifiñ, allalan tañi mapumeu pifiñ, pifiñ pu'  feyta feypifilu iñche ayey, "amulayaymi iñche ta famngümayu" pieneu, tüfa küdau küdawülchi müten rakiduamnien
nmlch-nmpll1_x_0068_nmlch_00: rume küme lengürkey fey
nmlch-nmpll1_x_0069_nmpll_00: rume küme legeneu
nmlch-nmpll1_x_0070_nmlch_00: ka kümekünueymu tati
nmlch-nmpll1_x_0071_nmpll_00: ka kümekünueeneu, kachilla üñümtuwelay ñi kachilla üyüupüle may tukun tipüle peñi, ¡ay! iñche may afay ñi kachilla üñummu pin, kiñe longko rume in  iñmalanu kachilla tañi üñ ta chi üñüm ta mülelu üñüm ta mapumu tati konejutuy ñi kachilla? ¿üñümtuy ñi kachilla? ngelay tüfa tripantu ngelay
nmlch-nmpll1_x_0072_nmlch_00: ¿rume kümekünueymu chi l'awen'?
nmlch-nmpll1_x_0073_nmpll_00: rume kümekünueneu
nmlch-nmpll1_x_0074_nmlch_00: rume kümekünueymu chi machi ka
nmlch-nmpll1_x_0075_nmpll_00: rume kümekünuenu üyüu, elueneu trafentun l'awen' petu nieñmafiñ, pütokoken a veces küchalongkoken fey ñi kayu pu familia ka wewi longkoy küchalongkoy feymu ta notuniefiñ wedake ünuma
nmlch-nmpll1_x_0076_nmlch_00: ¿katrütuniengey?
nmlch-nmpll1_x_0077_nmpll_00: katrüntuniengey fey ke ka médica elu nien ngel elunieneu l'awen'
nmlch-nmpll1_x_0078_nmlch_00: ¿feyti tami kangelu médica  machimeu?
nmlch-nmpll1_x_0079_nmpll_00: ¿Aa?
nmlch-nmpll1_x_0080_nmlch_00: ¿machingelay kangelu?
nmlch-nmpll1_x_0081_nmpll_00: machingelay re médica müten
nmlch-nmpll1_x_0082_nmlch_00: re  médica müten
nmlch-nmpll1_x_0083_nmpll_00: re médica müten, welu rume küme médica
nmlch-nmpll1_x_0084_nmlch_00: peñi, feyti tüfey tami kutran tami tufeteu tami mongemeu <uh> ngenule machi <hm> femuechi pelontuunulmi fey <uh> wed ¿mapungetuürkeafuymi tüfi?
nmlch-nmpll1_x_0085_nmpll_00: mapungetuafun pu'  ta may ta deu ta mapungetuafun ta katripantu
nmlch-nmpll1_x_0086_nmlch_00: ¿pitalmu fey pepikalngeyüm che ngelay l'awen' tüfey?
nmlch-nmpll1_x_0087_nmpll_00: pichin müten chemngeürkeafun ka
nmlch-nmpll1_x_0088_nmlch_00: notuam müten
nmlch-nmpll1_x_0089_nmpll_00: notuam müten
nmlch-nmpll1_x_0090_nmlch_00: welu mongelay
nmlch-nmpll1_x_0091_nmpll_00: mongelelan mongel-lanu ka dekansan müten
nmlch-nmpll1_x_0092_nmlch_00: kimpeürkelaymay feychi dungu tüfi pital ka
nmlch-nmpll1_x_0093_nmpll_00: müte kimlay ka, müte kimlay
nmlch-nmpll1_x_0094_nmlch_00: fey peñi, tüfey <uh> müna kimürkey chi machi müna kimürkey chi médica kafey, fey ini chi eli machi tüfachi mongenmeu peñi, fey?
nmlch-nmpll1_x_0095_nmpll_00: Fücha Chau llemay ta eley eleyu Dio' ta eleyu  feymu ta machingey feymu ta medikangey feymu ta kimkey niefule ta weda ka ünuma kimlayafuy ka, Dios tañi eleteu feymu ta kimeneu femuechi ta kutran ta nieymi pieneu chayangkintueneu feychi ¿"eymi pekeymikay"? pieneu chi machi, pekelan miaukakefun, welu ta chi pu medicu tüfa pikelaeneu, pekayafun chimay chem, Dios tañi, piel pifiñ, pefi <P> "epu peñmafiñ ñi ange kangelu wül-lay ñi ange tüfa" pituy ngati
nmlch-nmpll1_x_0096_nmlch_00: ¿feytichi pengeleleymu chi ad?
nmlch-nmpll1_x_0097_nmpll_00: pengelelenu pu' pefiñ
nmlch-nmpll1_x_0098_nmlch_00: ¿kimfimi tami pepikalkegeteu?
nmlch-nmpll1_x_0099_nmpll_00: kimfiñ pu'  kom
nmlch-nmpll1_x_0100_nmlch_00: ¿kom llafimi tüfey?
nmlch-nmpll1_x_0101_nmpll_00:no, total
nmlch-nmpll1_x_0102_nmlch_00: ¿wenu ngünelu Ngünechen müten pileymi?
nmlch-nmpll1_x_0103_nmpll_00: feypilen, feypilen Fücha Chau müten <%> chumal feypiafuiñ deu ñi femeteu pero  newen nien wenu ka
nmlch-nmpll1_x_0104_nmlch_00: chumperkeafuy rume kiduengün feula ta Ngünechenkay ta <uh> penge tati, ingkaeymu eymi
nmlch-nmpll1_x_0105_nmpll_00: fey llemay ingkaeneu pu'
nmlch-nmpll1_x_0106_nmlch_00: eymiam ka llellipukelu tüfey ka pe fey
nmlch-nmpll1_x_0107_nmpll_00: llellipuken pu'  rume llellipuleken pu' Fücha Chau tañi eleteu fey Fücha Chau tañi leliwülfiñ chuchimeu rume pen pefiñ engün ya, Fücha Chau müten piken chem pipeengün rume lukatungen fau epu, epu du epu tror müten dungukefiñ Dios kuydanieneu Dios ta lelinieneu feyta kuydakeneu pikefiñ engün
nmlch-nmpll1_x_0108_nmlch_00: feymu puulayay kiñe tunte rupaafuy rume antü feyta puulayayngün ta feymu
nmlch-nmpll1_x_0109_nmpll_00: puulayayngün Dios tañi kuydanieteu tref wüñotrefkümekeay reke trafl'amu puule ta chem rume ta chem kompulayay
nmlch-nmpll1_x_0110_nmlch_00: femlleaymay.
nmlch-nmpll1_x_0111_nmpll_00: tremtripamekeay feley, femeneu ta Dios
nmlch-nmpll1_x_0112_nmlch_00: rume küme ta montulniegeymu
nmlch-nmpll1_x_0113_nmpll_00: montulnienu Fücha Chau pu'  peñi,
nmlch-nmpll1_x_0114_nmlch_00: fey llemay ta peymi ta l'awen' ta <uh> tami mongeam tüfi
nmlch-nmpll1_x_0115_nmpll_00: fey tañi mongeam pu'  chuchimu anta rupalan fe ¡uu! cheu anta konlan fe peñi, miawün kañpüle miawün kañpüle amun fey "chumlayaymi operalayaymi" pieneu médico terrenal , welu operangen siempre  ka
nmlch-nmpll1_x_0116_nmlch_00: ¿chem entuñmangimi?
nmlch-nmpll1_x_0117_nmpll_00: nentuñmangen chem chi ta nentuñmangen ti ta ...
nmlch-nmpll1_x_0118_nmlch_00: ...pingelaymi
nmlch-nmpll1_x_0119_nmpll_00: pingelan <Noise> mongeaymi pingefun, felekan müten ñi kutran fey tüfa wüñolu wüla fey wüñomelu Temuko wüla iñche fey katripantumu, tüfachi tripantu wüla fey ka konün madikamu <Noise> feytachi médica feyta femayu femuechi l'awen'tuayu feymu ta mongeaymi pieneu feyta dekansan pu'  mongende a poquito  amuley ñi mongen pichiken amulen, amulen feyta, femuechi mongen tüfa pu'
nmlch-nmpll1_x_0120_nmlch_00: ¿feyta itrokom notuy?
nmlch-nmpll1_x_0121_nmpll_00: itrokom notuy
nmlch-nmpll1_x_0122_nmlch_00: müna kümelkaymi ti, peñi, feyta küme rüpü reke ta peñi, tuymi ta tüfey
nmlch-nmpll1_x_0123_mpll_00:si pues küme rüpü pu'  peñi,
nmlch-nmpll1_x_0124_nmlch_00: <uh> wedangütrümmaga wedangütrümmangeürkefuymi fey wedakünungeafuymi tüfey%
nmlch-nmpll1_x_0125_nmpll_00: wedakünungefun pu'
nmlch-nmpll1_x_0126_nmlch_00: welu, pinuyüm Ngünechen <uh> peki ta mongen che
nmlch-nmpll1_x_0127_nmpll_00: feley pu'  peñi,
nmlch-nmpll1_x_0128_nmlch_00: fey peñi, tüfi machi fenten kimün nieürkey fey Ngünechen elukeeyu feytichi kimün ka
nmlch-nmpll1_x_0129_nmpll_00: Ngünechen llemay, Ngünechen.
nmlch-nmpll1_x_0130_nmlch_00: chumuechi chi  chayangkintucheki ka Ngünechen elukeeyu feytichi ngüneluwün pe?
nmlch-nmpll1_x_0131_nmpll_00: ngüneluwün llemay elukeeyu ngüneluwün tañi e'te elueteu tañi perimontun, <Noise> "perimontunngeymi" pikefeneu ñi ñukeyem "femimi pichilu eymi ta ngüneduamalaymi "mekekefuymi aukantun mülekefuy ta lo wenu  traltraltraltralngekefuy eymi tami rukafel tati tami  aukantumum" pikefeneu pu' <P>  femkefuykay pu'  iñche rüf aukantufenu <%> pichilu iñche fey chumkelafun, welu püratukelafun rume
nmlch-nmpll1_x_0132_nmlch_00: ¿chem müleürkefuy, welu chi?
nmlch-nmpll1_x_0133_nmpll_00: chemchi tañi mülefel
nmlch-nmpll1_x_0134_nmlch_00: ¿am pe?
nmlch-nmpll1_x_0135_nmpll_00: feytachi... feyta kimlafiñkay ta chem tañi mülen pu'
nmlch-nmpll1_x_0136_nmlch_00: ¿uamlafimi kiñerupanurume?
nmlch-nmpll1_x_0137_nmpll_00:no,no, no pürakintu püranofilukay iñche püralan wenu pu'  küñpomkülelu wenukay tati, femürkefun feymu ta, feymu ta chumuechi küdaumange küdaumangefun, welu chumngelan chumlan ka, kellunieteukay tañi pu longko
nmlch-nmpll1_x_0138_nmlch_00: feyllemaychi, feyllemaychi
nmlch-nmpll1_x_0139_nmpll_00: peuman chem peuman rume ya, küme peuma tati kom kimniekefiñ, chem dungu nian wüneltu leliniekefiñ
nmlch-nmpll1_x_0140_nmlch_00: küme püllü ta fülnieymu ka
nmlch-nmpll1_x_0141_nmpll_00: küme püllü
nmlch-nmpll1_x_0142_nmlch_00: feychi dungu kümey tati, peñi, feyta <Throat> <uh> weda dungumu rupaürkeymi ta tüfey
nmlch-nmpll1_x_0143_nmpll_00: wedadungumu llemay  rupan, peñi, l'ayal chi dungu müten ta niefun ngümakefun <P> elkünuannga ñi kure, elkünuannga ñi pu... pu püñeñ pikefun
nmlch-nmpll1_x_0144_nmlch_00: weñangkükellefuymimay.
nmlch-nmpll1_x_0145_nmpll_00: weñangkükefun, weñangkükefun mekekefun ñi ngüman, felennga chumuechinga  müna küme adkakefiñengün ka femngechinga meketueeneunga ñi küdaumateu engün, welu chumuechinga  Fücha Chau, femeneu Fücha Chaunga chumfiñ chi <P> defefiñnga Fücha Chau kam ñi akordangeal chi femeneu pikefun
nmlch-nmpll1_x_0146_nmlch_00: feypikeymimay, tüfey
nmlch-nmpll1_x_0147_nmpll_00: müna küme kellufiñ feynga ñi küdaumayateuengün müna küme kellunfiñ sacu poñü pütulfiñ, ilotulfiñengün, arelfiñ machunengün, küdawelfiñengün feynga ñi femeketueteu <%> welu Fücha Chau feyta kulliay Fücha Chauengün ta. Welu tüfa müte chumlelayengünkay niy ta familia kidu tañi pu familia ta tralofkameketukeeyu petu tañi wülelngeal
nmlch-nmpll1_x_0148_nmlch_00: kullipey tati, peñi,
nmlch-nmpll1_x_0149_nmpll_00: Fücha Chau tañi kulliniateu, Fücha Chau famngepe pipiyengey feymu ta rumel ta femekengeayengün
nmlch-nmpll1_x_0150_nmlch_00: fey llemay chi peñi, feyta eymiam chumuechi ta montuymi kidukechi ta montunulu, montungimi ka
nmlch-nmpll1_x_0151_nmpll_00: iñche ta kidu montulan Fücha Chau tañi femeteu montuleneu feymu ta mongelen tati, peñi,
nmlch-nmpll1_x_0152_nmlch_00: fey, fey, fey epurume l'awen'tuymi ka
nmlch-nmpll1_x_0153_nmpll_00: epurume l'awen'
nmlch-nmpll1_x_0154_nmlch_00: fey peñi, machi <uh> eley elürkiyu ta Ngünechen ka eymi ka feyentuniekefimi ka
nmlch-nmpll1_x_0155_nmpll_00: feyentuniekefiñ pu'
nmlch-nmpll1_x_0156_nmlch_00: tuchimu chi peki l'awen' machi chumuechi chi  pengelelngekey  l'awen' tüfey machi kay peñi, ¿kimlaymi tüfey eymi?
nmlch-nmpll1_x_0157_nmpll_00:no fey,no feyta...
nmlch-nmpll1_x_0158_nmlch_00: ... papeltunuluam machi
nmlch-nmpll1_x_0159_nmpll_00: feyta kimlan pu'
nmlch-nmpll1_x_0160_nmlch_00: <uh> chillkatulay machi, welu trürfiy chillkatulu tüfi ka
nmlch-nmpll1_x_0161_nmpll_00: doyfiy ka
nmlch-nmpll1_x_0162_nmlch_00: doyfiy llemay
nmlch-nmpll1_x_0163_nmpll_00: doyfiy
nmlch-nmpll1_x_0164_nmlch_00: feyta iñchiñ taiñ küpalmeam fey, tüfey sakifaliy manelfaliy ta tüfi
nmlch-nmpll1_x_0165_nmpll_00: menelfaliy kümeke machi, welu ka, faupüle ta mülekefuy ta machi, re napor  machi pu'
nmlch-nmpll1_x_0166_nmlch_00:  ¡Aa!
nmlch-nmpll1_x_0167_nmpll_00: tapüle kuyfi konün, re katrüntukuwün tüfachi kuwü katrüntukuwün fey pünay kiñe sanchu fey eñumkülelumu fey  famrupan feyta inchay ñi kuwü pues <pu'!1> amun chi machimunga faupüle l'awen' ñi eluateu müten "¡oh! chau, tueymu ta man kuwümu ta tungeymi" pieneu, chumuechi man kuwü tüfa ta welelle tüfa llemay ta tuki ta kuchillu, chumuechi  tungen le dije pifiñkay iñche chumuechi tungen iñche tañi kuwü ta tüfa ta man, tüfa ta wele, wele tati kuru katrüntukufiñ re katrüntukufiñ pamukoni tati li'je fey kimpapefun pamu tami , pamu l'awen' nien le dije,
nmlch-nmpll1_x_0168_nmlch_00: may, may, may.
nmlch-nmpll1_x_0169_nmpll_00: pifiñ kay pu' doy dunguwetulaneu
nmlch-nmpll1_x_0170_nmlch_00: legfimi ka
nmlch-nmpll1_x_0171_nmpll_00: legfiñ pu'  <%> iñcheam kim kimnielu iñche ñi chumuechi chemün pu'  atreukoengu eñumko mekelu iñche lipomsachumeken ...
nmlch-nmpll1_x_0172_nmlch_00: ...pamuy
nmlch-nmpll1_x_0173_nmpll_00: pamuy ñi kuwü pu'
nmlch-nmpll1_x_0174_nmlch_00: pamuy llemay chi
nmlch-nmpll1_x_0175_nmpll_00: machi feyta kimniepelay pamu l'awen' pinkay pu'  tuwülmi pieneu chuntenam kovrayan pifiñkay, kovrayayu regle mil pieneu, kuyfi pu'  lo mimu que regle mari mil pu'
nmlch-nmpll1_x_0176_nmlch_00: al'ün ka
nmlch-nmpll1_x_0177_nmpll_00: al'ün pu' füta kuyfimay
nmlch-nmpll1_x_0178_nmlch_00: ¡Awem!
nmlch-nmpll1_x_0179_nmpll_00: feyta ...
nmlch-nmpll1_x_0180_nmlch_00: ...müte tutelay tüfi ka
nmlch-nmpll1_x_0181_nmpll_00: tutellelaymay feymu llemay ta feypifiñ katrüntukuwün tati küpa kimfuychi pamu l'awen' pipelayuam, le dije iñche ta dangelan pifiñ <Throat> doy <uh> doy mari kechu tripantu epu mari tripantu pemay, fütra kuyfi pu'
nmlch-nmpll1_x_0182_nmlch_00: fütra kuyfi ka pu'
nmlch-nmpll1_x_0183_nmpll_00: re katrüntukuulu <Laugh> müten iñchekay tati peñi <Laugh> ,
nmlch-nmpll1_x_0184_nmlch_00: feyta fill ta müli ta mapumeu ka
nmlch-nmpll1_x_0185_nmpll_00: fill müley pu'  <%> feyta feley pu'
nmlch-nmpll1_x_0186_nmlch_00: ¿feykay peñi, fey doy inawülngekelaymi tüfey  tami pu pichikechemu inawülngekelaymikay?
nmlch-nmpll1_x_0187_nmpll_00: feyta kiñemu ta inawülngen ka
nmlch-nmpll1_x_0188_nmlch_00: amul inawülniengeymi ka
nmlch-nmpll1_x_0189_nmpll_00: inaina amulelngen feyta küdaumamengen tañi elaweni feyta tripay tati Pegro feymu ta tripay tañi, peñ tañi fotüm, peñi reke fele niewekefun leli leliniekefuiñ engu üyau engu kiñe nga leliwülfiñ kangelu leliwülfiñ nienkemay epu peñi, nga nien pik pitukefun tati, peñi,
nmlch-nmpll1_x_0190_nmlch_00: yafüluutukefuymi
nmlch-nmpll1_x_0191_nmpll_00: yafüluutukefun kidu ñi püñeñmu lamuen ñawe niey nga ñi ep pu domo lamuen pikefun feyta nien tañi pu, pu pichike malen tati feyta kangelu fey tañi fotüm feyta küdaumalmengelu feyta tripay pu'
nmlch-nmpll1_x_0192_nmlch_00: pepikalngi tüfi
nmlch-nmpll1_x_0193_nmpll_00: pepikalngi vecino müten llemay ta meki
nmlch-nmpll1_x_0194_nmlch_00:  ¡Aa!
nmlch-nmpll1_x_0195_nmpll_00: kañpüle ta küpalay vecino müten ka kiñe domokay mülefuy wentetu fey engu ngütramkawi ya, feyta ngütramkaulu engu feli ta femngerki ta tüfa kimafimi katripantu epu tripantumu nial tañi püñeñ piürkeluemengün , welu Dios, Dios ta  nunca  wedañmangey che chumngi rume inalümkelay ta che iñche ta wedañmangelan, wedañmangefuliengün tüfachi pu che küla wentru müten ta furenelafiyiñ mañchunmu, peñi, kakelu tañi pu fotüm tati <P> <Noise> femün tati peñi.
nmlch-nmpll1_x_0196_nmlch_00: ngelay mañum, welu
nmlch-nmpll1_x_0197_nmpll_00: ngelay mañum kuyfinga ñi femuechi feychi domonga ñi füta ngillay trariñ manchun l'ay ñi manchunengün ngillañmanchun ta manelfal-lay l'alu ñi manchun feychi wentru "fureniaen manchun arelaen" pieneu alkilalan ya, alkilalayumay le'ije fenten kullian, kullieteuengün kos tükuyngün, ketrayngün ser kosechayngün iñche ñi manchunmu ka femekeñmatueteunga ñi püñeñengün, welu ...
nmlch-nmpll1_x_0198_nmlch_00: ütriringün ka
nmlch-nmpll1_x_0199_nmpll_00: ütriringün, welu tüfa tripantu epu tripantu penumay tañi felen weda% ñami% feyta Santiau mülepuy ütrüftripapuay ta üyüu
nmlch-nmpll1_x_0200_nmlch_00: feyta defelelukay
nmlch-nmpll1_x_0201_nmpll_00: defeley pu'  feyta Fücha Chau ta
nmlch-nmpll1_x_0202_nmlch_00: Ngünechen tamu kulpaley ta tüfey
nmlch-nmpll1_x_0203_nmpll_00: kulpaley pu'
nmlch-nmpll1_x_0204_nmlch_00: rume yafkaley
nmlch-nmpll1_x_0205_nmpll_00: yafkaley feymu llemay ta akordaken peñi, mas tardeengün feyta rüf doy kulliay pikefiñengün
nmlch-nmpll1_x_0206_nmlch_00: wedakünutuayngünkay
nmlch-nmpll1_x_0207_nmpll_00: wedache, wedakünutueneuengün ñi püñeñ piken kidulen chumuechi yaule% rume% ñi fotüm, kimlayan piken
nmlch-nmpll1_x_0208_nmlch_00: chumuechi yawafuy rume kimlayafuymi
nmlch-nmpll1_x_0209_nmpll_00: chumuechi üyüupüleanta wedake mülelu wedake che chumüñmangeli rume ñi püñeñ kimlayan piken, feypiken tati peñi, feychi dungu müten ta wedadungulen tati mülen.
nmlch-nmpll1_x_0210_nmlch_00: chem kümekaleafuymikay  tami fotüm tañi femyawün kamapu ka, ka kimluam eymi feyta kidu ñi pinmu tañi femyaunun pepikalniengeluam feymu ta doy küme ta weñangkükeymi ta eymi ka
nmlch-nmpll1_x_0211_nmpll_00: feymu pu'  weñangküken ka weñangkükey ñi kure ya chumafuyukay piken
nmlch-nmpll1_x_0212_nmlch_00: kimlafimi chumuechi ñi pepilkangen tüfey, chemmu ñi pepilkangen yaelmu, pülkumu kam tukuluwünmu chi?
nmlch-nmpll1_x_0213_nmpll_00: tukuluwünmu ropamu tuñmangeürken feypipelayama ñi kurenga
nmlch-nmpll1_x_0214_nmlch_00: may
nmlch-nmpll1_x_0215_nmpll_00: kiñe pantalonmu tuñmangeürkey ñi... pero rupay tripantu, rupay tripantu, rupaymay ta küla kechu tripantu 'repente lukaturumewi chi che ngillañchewen feymu tripay
nmlch-nmpll1_x_0216_nmlch_00:  ¡Aa!
nmlch-nmpll1_x_0217_nmpll_00: feyengu küdawiminga, feyengu küdawiminga, femngey femianta femyawi ta che l'angümi tati, piwingu anay
nmlch-nmpll1_x_0218_nmlch_00: tripay dungunga
nmlch-nmpll1_x_0219_nmpll_00: tripay pu'
nmlch-nmpll1_x_0220_nmlch_00: tamün kimnuafel tüfey
nmlch-nmpll1_x_0221_nmpll_00: kimnuafel ka
nmlch-nmpll1_x_0222_nmlch_00: ¡Awemkay!  femuechi fey kimimün
nmlch-nmpll1_x_0223_nmpll_00: femuechi kimün, feymu ta tripay ta Pegro tati,
nmlch-nmpll1_x_0224_nmlch_00: ¿pelontuukelaymi pe peutuukelaymi?
nmlch-nmpll1_x_0225_nmpll_00: peutuwün deu  kom feypingeiñ pu' küdaumafilmi wüñotuay tami, tamün püñeñ pingekeyu pu'  küdaumafilmi feyta mütrümtutufilmi feyta wüñotuay küpatuay tami, tami püñeñ pieneu, pingekefuyu
nmlch-nmpll1_x_0226_nmlch_00: mapuche tañi kimünmu
nmlch-nmpll1_x_0227_nmpll_00: mapuche ñi kimünmu llemay
nmlch-nmpll1_x_0228_nmlch_00: mülepeürki ti ka ngüneluwün ta femal ka peñi, tüfey?
nmlch-nmpll1_x_0229_nmpll_00: müleyeymay, mülellemay tüfa ngütrümtualu
nmlch-nmpll1_x_0230_nmlch_00: ¿taiñ küpalmemumay rume al'üken falin kimün müleperki ka tüfey?
nmlch-nmpll1_x_0231_nmpll_00: mülelleymay cheu mülelayafuy tati peñi, feymu llemay ta mütrümtufilmün, mütrütulongkotufilmün ta mülepatuay pingekefuiñ pu'
nmlch-nmpll1_x_0232_nmlch_00: ¿machi femki peñi, tüfey?
nmlch-nmpll1_x_0233_nmpll_00: machi llemay, mediku chuchi küme küme mediku ta feyta nakümki pu'
nmlch-nmpll1_x_0234_nmlch_00: ¿rumel feyentulelu che ka, ka fill piukemu kom?
nmlch-nmpll1_x_0235_nmpll_00: feleyllemay feymu llemay ta niy ta newen ta che feyentulu, feyentunulukay ta nielay pu'
nmlch-nmpll1_x_0236_nmlch_00: kümey ka peñi, feyta femfilmün, fey tami fotümam feyta <uh> *küliyaulayay <uh> fey weungeay ta chi pepilkalu ka fey deu kimngelukay
nmlch-nmpll1_x_0237_nmpll_00: feleyllemay, peñi,
nmlch-nmpll1_x_0238_nmlch_00: fey kimnufulmi feyta *kamkegenengeaymi chi feyta pepil-layaymi, welu newentulelmi llellipulelmi feyta femaymi ka.
nmlch-nmpll1_x_0239_nmpll_00: feman pu'
nmlch-nmpll1_x_0240_nmlch_00: deu kimlu eymikay tati
nmlch-nmpll1_x_0241_nmpll_00:si pue'  deu kimngen pu'  ka feypiayu tüfa, femuechi miawimi ta tüfa.
nmlch-nmpll1_x_0242_nmlch_00: may, may, may
nmlch-nmpll1_x_0243_nmpll_00: kiñelan ta case' pero re mapuchedungunmu re mapuche pürun mapuchedungual, wingkadungun ta falilay chuchimu rumenga miauliyiñ pu wing wingkameu ¿falintungeayiñ am? napor korütufe pingeayiñ,  feypingekeyiñ feypingekeyün
nmlch-nmpll1_x_0244_nmlch_00: feley pu'
nmlch-nmpll1_x_0245_nmpll_00: chuchimu tem  weya piti wingka fantelu rume wingkamu ta falilaiñ ta iñchiñ
nmlch-nmpll1_x_0246_nmlch_00: feley pu'  peñi, feley, feley feymu ta iñche rume <Throat> <uh> manelpegeyu eymi <uh> wünetrekalelu am ka rume küme nütram nieymi feyta <uh> pemian tañi peñi, pipeyu feyta ngütramkalpapeeyu peñi tati
nmlch-nmpll1_x_0247_nmpll_00: feley pu'  peñi, gracias  pues peñi,
nmlch-nmpll1_x_0248_nmlch_00: ¿feyti chumuelu chi kuyfi iñchiñ rume kümeke foro niekefuy taiñ pu che ka kutranchengelafuy peñi ¿kimlaymi tüfey?
nmlch-nmpll1_x_0249_nmpll_00: feyta kuyfi ta naportukefuy ta chu che ka, napor, *kortro pingey, ngadu, dengüll pidku, ngüllokiñi ta che, iñche tañi kushe ñuke ngüllokiñkefuy allvida, awar, dengüll mülekefuy ta kuyfi karü allvida pingi  tati pitiki eymi ta kimniefimi tüfa müley Temuko tati, fey ngüllokiñfi, pidkuye, mültrün, pidkuye tati, kolüpidkuy kusekepüllü fey tañi yagel ta iñchiñ feymu ta awan awantay ta kuyfike che
nmlch-nmpll1_x_0250_nmlch_00: ¿yagau pidku kafey?
nmlch-nmpll1_x_0251_nmpll_00: feley llemay pidku fey feychi yangel kom pu'
nmlch-nmpll1_x_0252_nmlch_00: ¿feychi yagelmu anta doy küme <uh> mongen ta niekeürkefuy che?
nmlch-nmpll1_x_0253_nmpll_00: feymumay ta niefuy ta küme mongen, kümeke foro ta niy, niy ta ...
nmpll1_x_0254_nmpll_00ch_00: newenngi
nmlch-nmpll1_x_0255_nmpll_00: newen pu'  newenngi tati, feymu ta newentuy ta foro newentuy ta kom pero tüfa re wingka yagelkay tati falilay mütaymüten ta kutrani ta che, mütraymüten tremi, welu ka müchaymüten füchay pu'
nmlch-nmpll1_x_0256_nmlch_00: <hm> münaweda no
nmlch-nmpll1_x_0257_nmpll_00:si pues
nmlch-nmpll1_x_0258_nmlch_00: kaletuy dungu tüfa, peñi,
nmlch-nmpll1_x_0259_nmpll_00: kaletuy dungu pu'  peñi, kaletuy tüfa ta we, we niepüñeñi domo l'awen'tuniengi pu'  ¿kuyfi a femngekeürkefuy?
nmlch-nmpll1_x_0260_nmlch_00: femkelafuy ka.
nmlch-nmpll1_x_0261_nmpll_00: femkelafuy pu'  l'awen'tungelafuy yagel <P> re müten ta iy pidku kom feychi yagel müten pu'  pichikeche ta nienulu lichi kusekepüllü chadiñmakünungi mürkeko tati, liuken elungi pichikeche ta may ta azúcar wüneli azúcar
nmlch-nmpll1_x_0262_nmlch_00: pichichengenmu tüfey
nmlch-nmpll1_x_0263_nmpll_00: pichichengenmu tati
nmlch-nmpll1_x_0264_nmlch_00: ¿kafey tüfey mülekefuy, ngekenufulu pital feyta mülekefuy ta elpütrafe ka pingi <uh> püñeñelchefe ka pingi, feley ti peñi?
nmlch-nmpll1_x_0265_nmpll_00: feley pu'  mülekefuy elpütrafe niepüñeñelkefuy kidu ta chi matrona  feyta <P> ta chi matrona  mapuche feyta el el elkefuy kom pu'  feyta ka püñeñelkefuy kidu feyta, feyta siempre  ta mapuchemu iñchiñ tañi ngütrammu siempre  ta matrona  pingi kay, welu
nmlch-nmpll1_x_0266_nmlch_00: may
nmlch-nmpll1_x_0267_nmpll_00: matrona  pingi siempre
nmlch-nmpll1_x_0268_nmlch_00: feypingefuy kuyfi
nmlch-nmpll1_x_0269_nmpll_00: feypingefuy entre mapuche iñchiñ tañi... iñchiñ tañi kewün...
nmlch-nmpll1_x_0270_nmlch_00: may
nmlch-nmpll1_x_0271_nmpll_00:  siempre  ta feypikefuy ta matrona  pikefuy ta ...
nmlch-nmpll1_x_0272_nmlch_00: kusheke papay
nmlch-nmpll1_x_0273_nmpll_00: kusheke, kudeke papay kintungey, kintungepe ta matrona  püñeñelchealu pingi
nmlch-nmpll1_x_0274_nmlch_00: kuyfi tüfey
nmlch-nmpll1_x_0275_nmpll_00: kuyfi füta kuyfi pichi iñche kimpan kintungepe püñeñelchefe matrona  püñeñalu peñeñel nentuchoyüalu pingi ka pu'
nmlch-nmpll1_x_0276_nmlch_00: ¡Awemkay!
nmlch-nmpll1_x_0277_nmpll_00:si pues nentuchoyüalu pingi
nmlch-nmpll1_x_0278_nmlch_00: ¿fey tumuechi chi  kimkefuy tüfey <uh> <Throat> Ngünechen may elupefeyu feychi pepiluwün fey?
nmlch-nmpll1_x_0279_nmpll_00: Ngünechen llemay elueyu feymulle ta pulsiakefuy kuwü tati, peñi, eymi ta ngüneduamlaymi ka
nmlch-nmpll1_x_0280_nmlch_00: no kimlan tüfey
nmlch-nmpll1_x_0281_nmpll_00: pulsiakefuy ñi chulen epe akule epe choyülepey may fey <%> ñagkefuy iñche allkütulekefun pichilu iñche
nmlch-nmpll1_x_0282_nmlch_00:  ¡Aa! feytichi kümeke pepiluwün peñi, petupetu ñami pingi feyta pichi weñangkünngetufuy
nmlch-nmpll1_x_0283_nmpll_00: ¿chuchi am?
nmlch-nmpll1_x_0284_nmlch_00: tüfey ngewelay ta pepi peñeñelchekelu ngewelay ta kimpepimalüpütrakelu tüfey petu ngewepelay ka
nmlch-nmpll1_x_0285_nmlch_00: müle mülellefuy may ta anta we we kutrani müten feyta amuy amuay puelumu pipiyengi pu'  petu ñi puwülnun rume amuay pipiyengey pu'  kuyfi no pu'  kuyfi ta elpütray ta che elpütrangi a veces kidu ñi füta ñi domo che feley elpütray, welu tüfa felelay pu'
nmlch-nmpll1_x_0286_nmlch_00: amufemi pitalmu
nmlch-nmpll1_x_0287_nmpll_00: pitalmu müten amufemi pu'  mongepe mongelayay rume feyta puwi ta pitalmu ta mongealu pipiyengi pu'
nmlch-nmpll1_x_0288_nmlch_00: münalechi ¿kaletuy dungu tüfa no?
nmlch-nmpll1_x_0289_nmpll_00: kaletuy dungu pu'
nmlch-nmpll1_x_0290_nmlch_00: münaküme pichikeche mülekefuy pingi kuyfi welu kutranchengekelafuy rume ¿feymu may fey fente küme iyal ta  fentekümekepefel tüfey?
nmlch-nmpll1_x_0291_nmpll_00: fey llemay, fey tañi küme tremal kuyfi no pu'  kuyfi ta ¡uu! pichikeche ta fantekelu ta tüfa ta miauki ta napor ta ngüllokiñngi pu'  chadi engu ta rüf, ta, ta iwekerki a fentekelu iy,
nmlch-nmpll1_x_0292_nmlch_00:  ilayafuyka
nmlch-nmpll1_x_0293_nmpll_00: ilayafuy tüfa pu'  kuyfino pu'
nmlch-nmpll1_x_0294_nmlch_00: fey tañi doy küme yagelfel
nmlch-nmpll1_x_0295_nmpll_00: fey llemay tañi como  doy küme yagel pu'  newentuam tañi foro tañi mollfüñ newenngi ñi piuke
nmlch-nmpll1_x_0296_nmlch_00: newen mapumukay tüfey tripalu feymu ta fempey ka
nmlch-nmpll1_x_0297_nmpll_00: feymu llemay, kuyfianta mapu ta falifulu newenngefulu ta mapu ta kuyfi ta anta newenngerki ta mapu peñi, tripaweürkey tripawerki anta napor chuchipüle rume kümemapu nielu feyta pey ta napor iñche tañi pu familia üyüupüle tati Foyekopüle napor rume ta wef wefwelay
nmlch-nmpll1_x_0298_nmlch_00: newenngewepeürkelay
nmlch-nmpll1_x_0299_nmpll_00: newenngewelay mapu fill antü rekekay küdawel küla tripantumu meli tripantumu küdaungi chem rume tukulelngewelay pu'  kuyfi may funañmay ñi mapu che ta, ta funañmawelay rume tañi mapu ta che.
nmlch-nmpll1_x_0300_nmlch_00: doy ta newenngewelay
nmlch-nmpll1_x_0301_nmpll_00: doy newenngewelay pu'  cheu tripay kachu rume ngewenulu
nmlch-nmpll1_x_0302_nmlch_00: ¿feymu pe ka iyal müte ne müte wülwelay newen ka?
nmlch-nmpll1_x_0303_nmpll_00: feymu llemay ta wülwelay ta ya mapu
nmlch-nmpll1_x_0304_nmlch_00: münalechikay no doy kakeletuy ta mongen ka...

