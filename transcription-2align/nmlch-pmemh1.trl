; CDR: 00.00
; TRV: 00.00
; File: nmlch-pmemh1
; Last changes made on 01/28/2003
; Transcriber: Flor Caniupil H.
; Comments:
;

nmlch-pmemh1_1_0000_pmemh_00: yemealu ngillamealu veinte kilu rüngo <Noise> piki epu mari kilu rüngo meñkumengeki Victoria piki kiñe piti rume rüpümu amuki tüfapülekünuuki tüfachi küpa amuchi carretera al la'u feypüle amuki chi kiñe piti rume rüpü piki, kiñe semana tripaki piam tati yemealu% epu mari kilu rüngo
nmlch-pmemh1_1_0001_nmlch_00: ¡Aa!
nmlch-pmemh1_1_0002_pmemh_00: fey akultufi chi feychi mari kilu rüngo fey tüfamu piam <P> wallkontukeyu piam tañi pu che ka kimniengelu kay tati ñi amupen petu yemen ta yagel <P> al'ükelu piam elukelafi fantekelkefi piam kiñeke runa piam elungeki pero feychi kiñe runa rüngo <P> ikeyngün por lo meno' kiñe semana kiñe witrü tukufile engün diwüll fünfünko tufile engün kiñe semana por lo meno' ingün feychi rüngomu, feychi kiñe kilo rüngomu engün ka
nmlch-pmemh1_1_0003_nmlch_00: ¡Aa!
nmlch-pmemh1_1_0004_pmemh_00: piki tañi ñukeyem kuyfi tañi chawem femngechi rume weda kutrankawi che kuyfi piki
nmlch-pmemh1_1_0005_nmlch_00: welu feula feleweay ta mongen peñi fey welu ka dungu konkülepay tüfamu reke
nmlch-pmemh1_1_0006_pmemh_00: fey tüfa ta ka dungu reke ta konkülepay tüfata iñchiñ anta pichi tripalelu ta tüfachi gobiernu Lonkimay feyta felewetulay taiñ mongen ta wa wariamu ta akutuy ta itrofill ta akuy ta Lonkimay taiñ fendelngeal de t itrofill clase de... de yewün akutuy feymu ta fachiantü ta kamviay ta pu che pu mapuch mapuche dungukelu rume mapuchedunguwetulay yewetuy ta weke domo tañi paisanu dungungeal kiñe wingka witraley buenos dias pituyngün marimari pialengün y yeweketuyngün kineu kiñe chiñura witraley yewetulirofi kuseke domo ume buenos dias pituyngün yewenuafuluengün iñchiñ kay feychi fey taiñ raza taiñ kimün iñchiñ taiñ raza taiñ küpan mapuche üy taiñ raza iñchiñ, tüfichi pu wingka  fey kiduengün ka nieyngün kay kiduengün ñi raza engün kiduengün aparte raza nieyngün iñchiñ mapuche iñchiñ fey taiñ raza fey taiñ mongeal taiñ wingkadungun taiñ mapuchedungual
nmlch-pmemh1_1_0007_nmlch_00: fey llemay peñi fey ta ¿fey iney pingey tami mapu tüfameu?
nmlch-pmemh1_1_0008_pmemh_00: tüfa taiñ mapu tüfa taiñ... taiñ lelfün ta comunidad Bernardo Ñanko pingi taiñ comunidad tüfa taiñ lelfün tati
nmlch-pmemh1_1_0009_nmlch_00: ¡Aa!
nmlch-pmemh1_1_0010_pmemh_00: feypingi taiñ mapu ta tüfameu
nmlch-pmemh1_1_0011_nmlch_00: ¿eymi iniy pingimikay?
nmlch-pmemh1_1_0012_pmemh_00: iñche tañi üy ta Eugenio Mariano Rosa Huaiquinau pingen
nmlch-pmemh1_1_0013_nmlch_00: ¡Aa!
nmlch-pmemh1_1_0014_pmemh_00: tañi... iñche tañi chawem ta Mariano Rosa pingefuy tañi chawem fey la mita' <%> lakulelikeneu ñi chawem porque Eugenio Mariano pingen iñche
nmlch-pmemh1_1_0015_nmlch_00: ¡Aa!
nmlch-pmemh1_1_0016_pmemh_00: Eugenio Mariano Rosa Huaiquinao femngechi ta tukulelngen ta üy fey tañi chaumu ta la mita' tuupuy l'aku
nmlch-pmemh1_1_0017_nmlch_00: feyta waria doy adkülelu tüfa doy fülkülelu tüfa Lonkimay pingey
nmlch-pmemh1_1_0018_pmemh_00: Lonkimay pingey tüfa tati fülküli chi wari tati, Lonkimay pingey, pero fey kom por comuna tomangi comuna Lonkimay pingekeiñ ka wingka ta feypieiñmu kom rupaiñmi ta comuna de Lonkimaymu rulpakeiñmu
nmlch-pmemh1_1_0019_nmlch_00: ¿kimlafimi chumngelu tañi Lonkimay pingen feytachi waria?
nmlch-pmemh1_1_0020_pmemh_00: kuyfi ta feypikelay feypiki ta doy iñche tañi ñukeyem tañi chawem kuyfi ta chemmu ta Lonkimay piki kuyfi ta fütrake <%> kuyfi chunte kuyfi tripantumu chi fey mülekeürkey ta fütrake kasike feymu ta fey kasike wüne konkülelu feymu ta Longko pingey ta kasike ka wüne konkülelu feymu ta Lonkimay pingeki mülekenmu ta fütrake kuyfi kasike ta tüfa tüfachi comunidad Bernardo Ñanko feymu ta <%> Lonkimay pintukungeki ta chunte kuyfi chi fütra kuyfi tüfachi valle Lonkimay
nmlch-pmemh1_1_0021_nmlch_00: ¡Aa! akulu wingka katripache feyta fey <uh> longkomay pialu feyta Lonkimay pingetuy
nmlch-pmemh1_1_0022_pmemh_00: Lonkimay porque mülekenmu ta kasike kuyfi antiguke kasike longko mayores mülekenmu feymu ta Lonkimay pingi ta kuyfi, kuyfimeu ta tüfachi Lonkimay wingka ta Lonkimay piy ka
nmlch-pmemh1_1_0023_nmlch_00: ¡Aa! ¿rumelmay mülekepey tüfachi chi mapumeu rumelmay mülekepey ta mapuche <uh> tüfachi mapumeu no?
nmlch-pmemh1_1_0024_pmemh_00: tüfachi mapumeu iñche tañi chawem ta feypikey kidu ta... kidu ta yom ngütramkakeeneu kidu ta kimpay tañi chawem <P> kidu ta kimpay tañi chawem doy por lo meno' kidu ngütramkakeeneu kimpay tañi chawem doy pataka tripantumu
nmlch-pmemh1_1_0025_nmlch_00: ¡Aa!
nmlch-pmemh1_1_0026_pmemh_00: kidu ta kimpay tañi chawem fey tañi chawem *yom feypikeyu kidu fey kuyfi veleupukikiyiñ pingeki ta kuy kidu feymu ta <%> fey mas ma'u menu allküntukuniefiñ tañu fütra kuyfi taiñ mülen mapuche tañi müleken ta tüfamu feymu anta wingka üymu ta chunte kuyfi chi ta Lonkimay pingellelu ta fey mülekenmu ta fütrake longko ta kuyfi
nmlch-pmemh1_1_0027_nmlch_00: ¡Aa! feyta peñi petu ngekenulumay ta waria ngekelafuy pital, ngekelafuy posta ¿eymün ta kidu inkaniepekelafuymün ta kutranmeu?
nmlch-pmemh1_1_0028_pmemh_00: feychi fem feychi ta kuyfi ta feypiki ta iñche tañu eleteu elupateu kuyfi ta tüfamu ta re mawidamu ta mülekefuy l'awen' piki tañi ñukeyem tañi chawem feychi ta mülekelay ta pital, posta mülekelay feychi ta fendengekelay ta tüfachi petu fendengi ta mejoral pi ta pu wingka aspirina pi ta pu wingka feychi ta fendengelafuy pingi, feychi ta doy kachu l'awen'mu kiduengün ta amuki tañi kutran engün kutran, kutranpütrayngün müley ta ngünekefuy ta l'awen'engün tañi kutran tremoam, tüfa fachiantümeumu feyta wingkamu feyta mületuy tati kutran <%> ngillangetuy por... por pastilla <Cough> ngillangetuy <P> fey pero fey kuyfi piam we... we  mawidameu niefuiñ taiñ l'awen' tüfa ta felerupufuy% petu mülefuy taiñ l'awen' ta mawidameu fey taiñ kimnenmufilmu feymu ta pepiluukülelaiñ feychi pu l'awen'mu feymu ta ka awü ley anta wingka ta feypilu pital principal kut tüfa ta <%> etriktunegelli e'tricto pichi petu konnulu ta ley indígena tritunengeketuiñ taiñ pu lamngen kusuke lamngen kuyfi amu tüfa ta mülewetulay amutuy ta pantionmuengün, kuyfi ta mülekefuy ta elkelu pichikeche <P> küme elkefilu pu... pu domo epe puwi ñi naseam ñi guagua pitikeluengün kümelkelu mülekefuy ta kuyfike kuse <P> feymu fey tüfey ta kuyfi tati pu wingka pital we armalu fey elungewetulay ta lugar mapuche tañi kidu tañi elal tañi familia llegayal ta pichiche rakameu "llegümlayaymi ta rukameu" pingetuiñ ta pingetuy ta pu mapuche, "küpayaymi llegümaymi ta pitalmeu feymu ta müli ta pital pingetuy
nmlch-pmemh1_1_0029_nmlch_00: ka dungumu ka dungu tukulelngetuy
nmlch-pmemh1_1_0030_pmemh_00: ka dungu tukulelngetuy feymu ta kitañmangetuy müntuñmangetuiñ taiñ... taiñ propio... propio ley prop autorida' mapuche tañi autorida' feymu ta müntuñmangetuiñ ka müntuñmatuafiyiñ pifuyngün fey tüfamay meno' mal fey tüfa ley indígena ka empesanietuiñ tüfa ta feymu ta favoresiukületuiñ ta por la ley indígena fey ka antü chi ojalá wüñotutule kiñe kim kim l'awen'lu pütrü niafuy, pütrü niafuy l'awen' así que kutranlu amuwelayafuy pitalmeu kiñe kechu, kayukelele tüfamu chi guardanielu l'awen'
nmlch-pmemh1_1_0031_nmlch_00: feyti peñi mülekefuykay kuyfi ta ¿feula ngewelay l'awen'tuchefe tüfamu?
nmlch-pmemh1_1_0032_pmemh_00: tüfamu ta müle mülewelay l'awen'tuchefe peñi fey petu kiñekentu kimniey pichike nielu tripantu kimniey chuchikechi l'awen' tañi sirviken itro kiñe ta kuyfi ta elngeiñ ta iñchiñ eleiñmu ta Chau Ngünechen ñuke Ngünechen ta eleiñmu llegeiñmu ta pichilu iñchiñ niay a l'awen' pingeiñ ta feychi elue iñche ta eluwaiñ ta l'awen'  pieiñmu taiñ Chau Ngünechen feymu ta plantaleiñmu feykechi planta feymu ta tüfa tamün l'awen' pingefun pingeiñ ka, <Noise> naseiñ ave ofertangeiñ taiñ l'awen' feymu ta niefuiñ l'awen' feyta tüfa kimnieyey ta nielu <Noise> pichi al'üken tripantu nielu kimniey l'awen' kimniellefuy chuchimu chem kutranmu sirfin feychi l'awen' ka l'awen' chem kutranmu sirfi ka l'awen'  chem kutranmu sirfin. Rangi l'awen' ta mülefuiñ fau iñchiñ pu' peñi
nmlch-pmemh1_1_0033_nmlch_00: ¡Aa! feley pu' feyti <uh> ngewetulay feula l'awen'tuchekelu
nmlch-pmemh1_1_0034_pmemh_00: tüfamu fey mülewetulay sik l'awen'tuchekelu kiñeke lamngen tipüle kiñekeley lamngen, kiñe lamngen müley fey pichin pepiluuküli feychi l'awen'mu pichike l'awen'tuchekey, l'awen'tuchekey pepiluuküley l'awen'mu fey mülefulu chi l'awen'kay tachi taiñ fütrake *wiftulke mawidameu re l'awen'fel taiñ mawida fey taiñ kimnunmu wekeche ka tüfa tati we trekülelu nguyütuy taiñ l'awen'engün tañi mawidameu mülechi l'awen'engün fey pichi kutranlongkoyngün kutraneluwingün amufemi pitalmuengün
nmlch-pmemh1_1_0035_nmlch_00: feley pu'
nmlch-pmemh1_1_0036_pmemh_00: opitalmu amufemingün ka, "eymi ta doy kimniekaymi l'awen' chem a iyafun chem kachu l'awen' anta iyafun" ka piwekatulayngün ka, wekeche
nmlch-pmemh1_1_0037_nmlch_00: ramtuwetulayngün
nmlch-pmemh1_1_0038_pmemh_00: ramtuwetulayngün fey kutraningün fey amufemi pitalmuenngün fey pero pitalmu iñche kangetuken feychi pital chi pu l'awen' pu pastilla mejoral ven fente elungekey che ko keñeke paquete yemekeiñ feymu kontukeyu kutran che ka, feymu <Noise> ape fill kutran kontuki kontukeyu che feymu chichi peken iñche, tüfichi cancer pingekellelanchi feychi pu l'awen' kontukepelay chi cancer dañakefi corazón piuke dañaki piki tati, pingeki tati
nmlch-pmemh1_1_0039_nmlch_00: ¿feytachi lofmeu ngelay che nielu cancer peñi?
nmlch-pmemh1_1_0040_pmemh_00: tüfachi lofmeu kiñekentu müley pingekey peñi, mülekey welu tüfamu anta kontrolanekel ta pitalmu fey pitalmu ta feypingekey ka feychi che ta niey cancer pingey fey epu tripantu rupay tüfa pichi kuyfi kiñe domo femüy femngechi kutraniy <%> pingey <uhm> amul amutuy ñi trongli kom amutuy dekarnay, dekarnay pingey asi que ultimulewelu deuma fey cancer niey pingekey fey amuy, amutuy pationmu ...
nmlch-pmemh1_1_0041_nmlch_00: mapungetuy
nmlch-pmemh1_1_0042_pmemh_00: mapungetuy fey petu puulafuy tañi kapungeam well welefuy petu ta domo amuy iñche doy meli mari tripantu müten niefuyem amuy ta domo fey pero kom dakarnay tañi cuerpo tüfa re hueso mülewey pingey <%> to' decarna'u
nmlch-pmemh1_1_0043_nmlch_00: chengewelay
nmlch-pmemh1_1_0044_pmemh_00: chengewelay pu'
nmlch-pmemh1_1_0045_nmlch_00: ¡Aa! ka kiñe kutran weda kutran müley ta peñi feyta nielay ta l'awen' pitalmeu iñche ngütramyekefiñ ka <uh> sida pingey ¿fey ngelay tüfa  chi lofmeu?
nmlch-pmemh1_1_0046_pmemh_00: tüfachi lofmeumu tüfa taiñ iñchiñ taiñ lofmeu ta feyta... feyta mülelay ka peñi, fey feyta allkükefiyiñ ke ta feyta sida feyta al'ükechi wariamu feymu ta müli pingekey tati al'ükechi wariameumu <Noise> feymu ta al'ülemu che feyta tripaki feychi kutran sida pingeki tati allkükefiyiñ
nmlch-pmemh1_1_0047_nmlch_00: welu fau tachi lofmeu ngelay
nmlch-pmemh1_1_0048_pmemh_00: no tüfachi lofmeu feyta sida mülelay, mülelay tüfachi lofmeu
nmlch-pmemh1_1_0049_nmlch_00: küme dungu tati peñi petu ta lifküley tamün mapu kutranmeu fey <uh> <Noise> peu peumangelmün doy küme adümuuküleaymün feytachi <Noise> küdau kompay pipeyminga <uh> proyecto origen pipeymi
nmlch-pmemh1_1_0050_pmemh_00: may
nmlch-pmemh1_1_0051_nmlch_00: feymu ta doy küme wenuntuaymün tamün dungu tati <uh> feymu duamtuaymün ta kümeke l'awen' <uh> tramomuutuaymün nentutuaymün ta dungu kümeke dungu nentutuaymün feyta trapomuwülmün <uh> doy duamtutuaymüm tamün falin dungun nien ta l'awen' tati peñi
nmlch-pmemh1_1_0052_pmemh_00: femaiñ tati peñi feymu ta tüfa tati origenmu como tati pu pepiluukülelu anta pu wingka ta re papelmu ta ekrituramu *atrol ta niey papel engün feyta ta *atrolkepeiñmu engün feyta *legepefiyiñ feyta itrokom fey taiñ rekuperatuafel taiñ l'awen' kom *diktaniufuiñ ka peñi, <Noise> femaymün pipifeyeiñmu tati papel
nmlch-pmemh1_1_0053_nmlch_00: <uhm> feytikay peñu ka kiñe kutran müley tüfa <uh> üyüupüle müleki feupüla mülepelay tüfapüle ka trafentun pingey kimfimiy ti chi kutran
nmlch-pmemh1_1_0054_pmemh_00: may fey allkükefiyiñ tüfamu trafentuy  pingeki ta trafentuy pingeki che repente kutranrumeyüm fey feyta niey trafentuwe pingeki ta l'awen' pingeki trafentulu
nmlch-pmemh1_1_0055_nmlch_00: müley l'awen'
nmlch-pmemh1_1_0056_pmemh_00: müley l'awen' pingekey feyti ke ta l'awen' ta kiñeke ta yemengeki ta Temukopüle taiñ pu lamngenmu machi ta mülenmu feymu ta rume dema newentu trafentulu pingi, fey l'awen'mu tüfamu pepiluukelay nentungekelay ta trafentun fey viajekey kiñe fey yemealu l'awen' machimu wütungeki machi trafentuwe pinmegeki ka yelengingu *umorengün feymufey pelotungey fey trafentulelu trafentuley fey niey l'awen' pingekey fey nentuñmangeki ñi l'awen' fey tüfamu fey *mülka igual müley tati l'awen'  fey müley tati l'awen' fey trafentunmuy% kümelkaketufiy che así mongekaki ta che trafentunmu
nmlch-pmemh1_1_0057_nmlch_00: pingi chi l'awen'?
nmlch-pmemh1_1_0058_pmemh_00: feychi l'awen' ta tüfamu ta doy kimniefiyiñ tati neneu pingey, neneu pingey ta l'awen' feyta ofültukungey feyta trafentunmu feyta kümedunguamkey ta che feymu
nmlch-pmemh1_1_0059_nmlch_00: ¿welu feytichi kutran niepefuykay l'awen' pitalmeu, peñi kam nielay?
nmlch-pmemh1_1_0060_pmemh_00: no
nmlch-pmemh1_1_0061_nmlch_00: ¿trafentun?
nmlch-pmemh1_1_0062_pmemh_00: no pitalmeu ta nielay ka peñi, pital ta kiduengün kimnuluengünkay kiduengün ta pital re <%> pastilla müten fey tomar temperatura tati pu wingka feymu ta pepiluuküley ta kiduengün ka, trafentunmu ta kiduengün ta trüf pepiluukülelayengün
nmlch-pmemh1_1_0063_nmlch_00: ngelay l'awen'
nmlch-pmemh1_1_0064_pmemh_00: ngelay no pepillukülelayengün feymu ta wüñomekey ta pitalmeu ta kiñekentu kutranlu trafentulelu mari mariantümiafuyrume marikechuantümiafuyrume fey pemelay l'awen' ka, ka felen wüñomiy kutranlongkoley decaimiento niekey así hasta que pefiy wüla chi trafentuwe wüla fey lifkey ñi longko
nmlch-pmemh1_1_0065_nmlch_00: ka kiñe kutran müley tüfa peñi, kimpelafimiy ta perimontun pingeki kuyfi fütrakeche <uh> rume perimontukefuy feula petu perimontuki che, welu  kimkelay tañi chumün faupüle ka dungungekepelay feychi... perimontun mülepelay
nmlch-pmemh1_1_0066_pmemh_00: fey feypingekefuy kuyfi tati perimontukey che pingekey ta famngechi al'ükechi fütrake menukomeu perimontukey che pingekey ta kuyfi, tüfameu ta kuyfi ta doy fütrake menuko mülekefuy, fey tüfameu kiñeke keñekentu peñi fey <%> yefi ta menuko kachu guardayalu piengün feyta así que newe pengewelay ta menuko tüfa feyta pekankay perimontukakelaiñ tüfameu allkükelaiñ tüfameu perimontun iñche fey allkükefiyiñ ke perimontukeiñ pipingekey che perimontuy piam pingekey, pero tüfameu femkelay perimontukelay allkükelayiñ
nmlch-pmemh1_1_0067_nmlch_00: perimontukelay che
nmlch-pmemh1_1_0068_pmemh_00: perimontukelay
nmlch-pmemh1_1_0069_nmlch_00: ¿feytichi kutran perimontun peñi melepeykay l'awen' pitalmeu kam ngelay?
nmlch-pmemh1_1_0070_pmemh_00: pe feyta perimontulu feyta kimkalafiñ chumngen ta perimontuken ta che fey, fey kimniefiliyiñ tañi perimontuken chumngechi feyta pitalmeu peñmangeafuy tali niel l'awen' o nienule l'awen' fey perimontun niepeafuy l'awen' pitalmeu peñi
nmlch-pmemh1_1_0071_nmlch_00: nielay <%>
nmlch-pmemh1_1_0072_pmemh_00: ngelay... ngelay pitalmeu
nmlch-pmemh1_1_0073_nmlch_00: fentren kutran müley petu mongenmeu peñi ta nienulu ta l'awen' pitalmeu pingeki tati feyngepi tüfi ka
nmlch-pmemh1_1_0074_pmemh_00: <uhm> feyngey tati peñi feyta nienulu l'awen' pitalmeu feyta... feyta perimontun ka tati topantulu ka nielay l'awen' pitalmeu ka
nmlch-pmemh1_1_0075_nmlch_00: feytikay peñi ka kiñe kutran müley tüfa, welu kutran no ta, kiñe kutran tüfa <uh> kuyfi chumngelu chi fentreken tukefuy mongen che, feula fentetuwelay mongen yafüngewelay che
nmlch-pmemh1_1_0076_pmemh_00: femwelay tüfa vat iñche rume inaduamken tüfa, tüfameu tüfa ñi lelfünmeu femwelay che kuyfi reke, kuyfi ... kuyfi ochenta, noventa epu pataka tripantu niey petu trakayawiy pingey tüfameu fütrake wentru fey tüfa fachiantümeu fey wekeche ñochika ka fill kutran kontukeyu kontueyeu itrokom kutran kiñe weche rume, fey chemmu kontukeeyeu fey kuyfi ta rume weda ta ingefuy ta iñche tañi feypikefuy tañi ñukeyem re lelfümeu ta ikeyiñ ta iyagel pikey, feychi ta tüfanga tayi akordalpeeyeunga feymu% nga mülekeürkelay kuyfi pipeeyunga feychi pik pikey napor pingey ta tüfa sembralu kachilla tüfameu ta kuyfi ta rume semvrangekefuy kachilla pingey tañi chawem tatüfameu, tüfa chi comuna Lonkimay rume sembrangekefuy kachilla pikey tüfa ta fachiantümeumu ta sembrangewelay  ningún siembra de kachilla mülewelay ta tüfameu feychi siembra kachillameu feymeu ta mülekey ta iyagel pikey tañi ñukeyem ta kuyfi tripakeyiñ tüfipüle mülemum siembra kachilla piy kiñe saco medio kintalke yemekefiyiñ tati napor pikey feychi kachillamu küpakey ta semilla napor fey kiduengün sirfikeyuengün fey ikefiengün korütukefiengün, korütukefiengün naporengün korükefiyiñ ta tüfamu üyü üyüu ka kü'la müley eymi tami mapumeumu ka peñi, fey tati düchoungi pingey ta tamu tati kü'la *pülontu we pichike kü'la düchongi pichi fantekekeyengün fey depue' al'ükeyengün nentungelayengün fey al'ükekey, pero fantekeyengün fey kuyfi piam blandito pikeyengün <%> yafükelay rume pikeyengün feytichi yafünulu fey katrükangekey piam katrükangey como de trosoley entonces nentuñmangey ñi... ñi kamisalelu fey katrükangekey piam fey korüngekey kuyfi <P> korüngekey fey tati pichin rüngo tukulelngey medio witrü rüngo tukulelngey fey korütuyengün ka iwiñ ta mülekay müten ta iwiñ fey iwiñmu ta mongekeiñ piki tañi ñukeyem
nmlch-pmemh1_1_0077_nmlch_00: ¡Aa!
nmlch-pmemh1_1_0078_pmemh_00: feymu ta kuyfi ta che kuyfike che ta rume awantakey ikelay ta kuyfi ta fideo pituy ta tüfa ta che lanteja poroto ta kuyfi ta ingefuy lanteja ka allfida ingey ka feyam sembrakel fey tati kake vitamina tanto vitamina que tripameki tüfamu ka kellunieñmu tüfa tati Lonkimu  pital... pital... pital müley posta fey ta ka kellukey tati pu kutranalu kimlafiyiñ chem vita chem cereal pingey, piy tati pu wingka  elungey ta pichikeche we tremkülelu cereal pingey cereal anta rume kochülu fey cereal pingey ta lichi feyta ikütuyengün feyta kimlafiyiñ chem vitaminagen fey así que feymu ta tüfa weketremlu amulkay tañi foroengün forongewelayengün wekeche epumari tripantu nielu marikechu tripantu nielu jodelkay tañi foro... forongewelay che fachiantümeu fey ka feyta ta müley adkakay tati pu wingka fey tukukey ta chemengün placa pikeyengün tukukey ta forongetuayiñ wecheam iñchiñ pikeyengün feymu ta... feymu ta kontukeyiñmu ta epe fill kutran ta tüfa taiñ lelfünmeu taiñ mongelenmu feymu ta awantawekelay ta wekeche <P> ya niey ta kiñe kechumari tripantu, kiñe... kiñekeche tüfameu ya kontuwieyu kutran <%> kutranmakey tüfapüle piy, tüfa ñi <%> pikey kutranmakeyengün feymu porque de epe fill Lonkimay müley pueulumeu epe fill dulce müley, epe fill dulce muchas vece' chi kiñeke dulce amuy kurasonmu y kiñekenmu *ütrum pingekeürkellelayanchi <%> dañay *ütrum así que ape fill kutran kontukeyu kiñe feymu ta awantawekelayiñ pitalisalepualnurume pitalmeu mülepukelu che feymu ka kuyfi ta kachilla ta rume weda ingekey ta kachilla tüfameu peñi, Lonkimay iñche kuyfi pichin... pichikangen fantepelan como regle pura tripantu niepelan kimpan feychi mültrünelkeiñmu ñukeyem pid pidkuyeleiñmu ko korütuyiñ mültrüntuyiñ tüfa ta feypikeiñmu tüfa ta <%> pingekey kuyfi tati pingeiñmu taiñ ñukeyem como ta mültrün fantekünungey kudimu deumangey fey *arpargata pingey tati pikeiñmeu feymu ta <Noise>iñchiñ ñi afkentu iñche ta yin ta kuyfi femngechi kachilla ka kachillatukeyiñ fey petu mañümtuniekefiyiñ tati sembrakelu pepiluukülelu fütrake siembra nielu tüfachi... tüfa taiñ lelfünmu anta mülenulu ta kachilla siempürakay iñchiñ ngenulu feyta maneluukeyiñ ta pu sempürake Temuko pu chemu feyta fütrake sempüralu feymu ta maneluukeyiñ ta iñchiñ feyta akordakellefiyiñmay ojala kümekepe tañi ketranengün pikefiyiñ, nieyiñ taiñ llellipun nieyiñ ta kamarikunmeu ta müleyiñ feymu ta akordakefiyiñ kümepe taiñ ketran taiñ pu peñi, iñchiñ ta tokayaiñ iñchiñ ta rüngotuayiñ pikeyiñ femngechi ta llellipukeyiñ puwüluukeyiñ ta iñchiñ femngechi peñi <P> feychi ketran trangliñtule kom ketran rume weda dungu niafuyiñ tüfa ñi mongelenmu.
nmlch-pmemh1_1_0079_nmlch_00: feyllemay peñi ka feymumay fentrekümemongen niekefuymün ta welu ka mülekepelafuy ta mapumu iyagel tripakelu tüfey mawidameu ka fünkey ta mamüll fey kiñeke ka, ¿chem ka?
nmlch-pmemh1_1_0080_pmemh_00: may, <%> mülekey feymu ka peñi, feymu ta mülekey feyta kiñe chem tüfa ta *negwe pingey tüfamu ta müley tüfachi tüfa tañi lofmeu ta müley negwe, ñire pingey ka fey negwe pingey, feyta wülkey ta frutu llaullau pingey tañi fruto pichi fantekey feyta angkükey enerungen angkükey tati llaullau fantekechi cotorro niey tati negwe feymu vuelta mülekey pichike llaullau pichi fantekelu feypikey tañi ñukeyem ta kuyfi feyta korütukeyiñ ta llaullau pikey fey veganagmu yemekefingün fey kiñeke quintal yemekeyiñ llaullau piam angken llaullau feymu <%> tañi korüngen% fey deukefiy arrokefiy tati feyta llaullau pikey
nmlch-pmemh1_1_0081_nmlch_00: ¡Aa!
nmlch-pmemh1_1_0082_pmemh_00: yemekey ta llaullauengün veganagmeu ta yemekey ta llaullauengün feymu fünmakey tañi korüengün
nmlch-pmemh1_1_0083_nmlch_00: mawida iyagel tüfey
nmlch-pmemh1_1_0084_pmemh_00: mawida iyegel re mawida iyegel
nmlch-pmemh1_1_0085_nmlch_00: ¡Aa!
nmlch-pmemh1_1_0086_pmemh_00: ka müli tati chavül pingi ka pitiki chavül pingi pitikey alverja fentekey <uhm> alverkafentekey chavül pingey fey piam ka iy kuyfiengün
nmlch-pmemh1_1_0087_nmlch_00: ¿kachu fün tüfey kam mamüll fün?
nmlch-pmemh1_1_0088_pmemh_00: mamüll fün
nmlch-pmemh1_1_0089_nmlch_00: mamüll fün
nmlch-pmemh1_1_0090_pmemh_00: mamüll fün <P> ka tati kachu fün ka mülekey allfida anta fantrekekeürkelay fentekey mawidameu mülekey fey igual que allfida ka femngechileli tañi fanteken tañi capi feyta yemekeyiñ pikey tañi ñukeyem kuyfi pikey allfida fey kintuntumekefiyiñ porque kidu fey Chau Ngünechen tañi elel chi tañi iyal tañi pu chekay feymu ta elelfiy fey allfida... allfidakechiley allfidada chumküley siembra allfida feley fantekey tañi capi y punwi allfida
nmlch-pmemh1_1_0091_nmlch_00: ka feley
nmlch-pmemh1_1_0092_pmemh_00: <%> ka feley feypikey tañi ñukeyem fey kiduengün yemekefiengün mawidameu müley fey tumefiengün como fantekey tati capi nentumefiengün fey volsalkefiengün fey küpaltufiengün tüfameu <%> nentupatufiengün
nmlch-pmemh1_1_0093_nmlch_00: ¡Aa!
nmlch-pmemh1_1_0094_pmemh_00: feypekey, rume mawidameu ta mülekefuy ta iyagel ta kuyfi pie pikey tañi <%> fütrakecheyem
nmlch-pmemh1_1_0095_nmlch_00:  ¿feytikay peñi ta pewen <uh> mamüll tüfey l'awen'kefimümkay?
nmlch-pmemh1_1_0096_pmemh_00: feyta ti pewen mamüll... pewen mamüll ta feyta kimkatulan peñi kuyfi chi may tañi fütrakeche chimay l'awen'niy fey tati pewen mamüll feyta kimkatulan tañi l'awen'ngeken. Fey kiñekentu fey ta niey ta feyta tati pewen mamüll rüngey tañi lükunengün tati pewen mamüll faley chi pewen rüngey tañi lükun ¿fey a fante rüngepelay? fey wentemeu yafüy tañi lükunengün fey punwi blandito nieyngün masilla pingey tati wingkadungunmu tati punwi, fey tati masilla pingelu feyta l'awen' pingekey vayümngi, vayümngi feyta l'awen' pingeki feyta tüfa che feyta tati pewen pikey ta kuyfike che feyta pütrün tripantu awantaki pingekey tati pewen feymu ta fey tañi lükün% fey feyta al'üñmayafuy küme, küme mollfüñ niekey pingekey
nmlch-pmemh1_1_0097_nmlch_00: ¡Aa!
nmlch-pmemh1_1_0098_pmemh_00: fey tati pewen pero welu vempel fempelay müten porque fey tati pewen pekan kürüfmu awantakey trankelay chi pewen rürüfkawi, pirerumey chumi rume feley müten chi pewen
nmlch-pmemh1_1_0099_nmlch_00: ¡Aa!
nmlch-pmemh1_1_0100_pmemh_00: felekey müten chi pewen fey niey l'awen' doy nel niefuy l'awen' kimlumu niefuyem l'awen' tati pewen, porque fey kutra kutranchekelay pu' kutraneluukelay chi pewen, chunten tripantu chi chunte pataka tripantu chi müley pewen niey mapumeumu fütrake pewen chunte pataka tripantu chi müley  chi pu pewen fey kontukelayu kutranengün
nmlch-pmemh1_1_0101_nmlch_00: ka fenten ka tüfey ngülliu pipiminga iñ ¿ingekey kafey tüfey?
nmlch-pmemh1_1_0102_pmemh_00: fey, feychi pewen iñchiñ elukeiñmu iyagel peñi, elukeiñmu ngülliu feychi ngülliumu mudayngekey chi ngülliu akulkefiyiñ chi ngülliu nakümmefiyiñ fantekekey ñi frutu *menu pingey tachi fruto fey *atenüyu fey kidutu ütrüfnagüwiy feymu mudayngeki, mudaymu feychi mudaymu püntefnetuki ñi *üwemu feychi pewen elukeiñmu püntefnentuam ka iñchiñ ikeyiñ fey tati punwi mülelu ngülliu pingelu fey iñchiñ voltukutukefiyiñ ka voltu pingey ikefiyiñ
nmlch-pmemh1_1_0103_nmlch_00: ¡Aa!
nmlch-pmemh1_1_0104_pmemh_00: ikefiyiñ ta fey ka elukeiñmu ta kachilla elukeiñmu ta iyagel wingka ta akulelkeiñmu ta itrofill küpalelngekeyiñ ta poñü küpalelngekeiñ ta ketran feymu ta kambia kambiakeiñ ka
nmlch-pmemh1_1_0105_nmlch_00: welu rume kümey tüfey
nmlch-pmemh1_1_0106_pmemh_00: rume kümey fey, fey ta rume tati pewen feymu ta iñchiñ ta fey taiñ frutu fey taiñ Chau Ngünechen tañi elueteu fey taiñ elunieteu ta iyagel iñchiñ ta kuidakelafiyiñ iñchiñ ta regakelafiyiñ regakelayiñ iñchiñ feyta wetrü pikelay trangliñ pikelay chumi rume pire chumi rume trangliñ elukeiñmu ta fruto feymu ta iñchiñ ta meneluukiyiñ ta pewenmu feymu ta <%> ta pewenmu taiñ pewen tañi eluketeumu ta iyagel
nmlch-pmemh1_1_0107_nmlch_00: ¿pewen anta feytichi mamüllmu ta eymün ta llellipikeymün ta Ngünchenmu?
nmlch-pmemh1_1_0108_pmemh_00: feychi mamüllmu, feychi mamüllmu ta llellipukeyiñ <Noise> mañuntukefiyiñ ta Ngünechen doy ta elumuayiñ ta küpalechi tripantu pikeyiñ doy kümeay taiñ cosecha pikefiyiñ pürakintuniekefiyiñ ta kidu lelfünmeu ka elumuyiñ ta küme kümeletuayiñ taiñ falepan *lofkülen ngoümulayayiñ pikefiyiñ% elfaltukuukeyiñ ta kidutu eymi ta elmuyiñ pikefiyiñ eymi ta elmi elumutuayiñ ta l'awen' elumuayiñ ta küme rakiduam tukulelmuayiñ ta rakiduam yewekenuliyiñ, elumuyiñ kümeke ngütram pikefiyiñ ta mülepuyiñ ta rewemu
nmlch-pmemh1_1_0109_nmlch_00: feyllemay chi peñi, küme dungu tati, eymün ta petu ta ñamürkelay tamün <uh> kümeke dungu fey <uh> feymu kümeküme rume küme tuniekeymün Ngünechenmu ¿ka feymu penu küme adnieymün kafey?
nmlch-pmemh1_1_0110_pmemh_00: fey taiñ femekeken peñi feymu ta amultukuniekeyiñ, amultukuniekeyiñ fey taiñ ta fey taiñ vie'ta fey taiñ vie'ta wingka ta kaley tañi ngütram ta wingka, wingka ta septiembre dieciocho de septiembre pi ta wingka iñchiñ taiñ llellipun fey taiñ vie'ta ese fey taiñ sagrado ta iñchiñ taiñ vie'ta
nmlch-pmemh1_1_0111_nmlch_00: ¡Aa! faupüle fentreley pire peñi feytichi pire ¿wülkey kutrankay kam l'awen'kefimün chumngekey anta pire chumal doy kümey piream?
nmlch-pmemh1_1_0112_pmemh_00: no, feychi piren, feychi piren ta rume weda kellukeiñmu feychi piren kü wütrekelleiñmay ta pukem ta ütrüfnagiyüm feyta pero kellukeiñmu taiñ mawidamu feychi piren konjelaki feyta elukeiñmu igual como humedad pa'l taiñ fütrake <%> mawidamu umedesekey taiñ mawida feymu ta tremkey kachu, feymu ta trenkey kachu fey pirenweumetulay mülelay piren pitikey pitikey ta mawidamu itulke mawidamu feyta secu küpakey ta walüng sequía pikeyiñ ta iñchiñ ka um angkükey angkükeürkey ta kachu neweke ngelay ta kachu ta mawidameu fey ta piren ta rume kellukeiñmu kellukeiñmu tati piren fey tati kulliñ fütraketuy müley ta fantreketuy kachu fey ütaketuy chi kulliñ
nmlch-pmemh1_1_0113_nmlch_00: ¡Aa! chem iylo anta doy ikeymün tüfameu peñi kulliñ iylo kam ta sanchu ka chivu kam <uh> chem iylo doy  ingekey tüfachi lofmeu
nmlch-pmemh1_1_0114_pmemh_00: tüfachi lofmeu doy ingekey chivo chivu ta doy, doy ingekey peñi doy ingekey ta chivu kapüra pikefiyiñ ta iñchiñ tüfameu ka
nmlch-pmemh1_1_0115_nmlch_00: may kapüra
nmlch-pmemh1_1_0116_pmemh_00: kapüra fey ufisa ka kiñekentu iylolu ufisa iyloy ufisa cordero piengün fey ka kiñekemu <%> feyta nieyiñ ta fütra trawün feyta kiñekentu ngillakey ta kawell, kawellu ta ngillakey keñekentu ta iylokey, epukünuukey ta wenüywen fey *trafkün ngillay fey baratu tripakey ka o külakünuwiyiñ fey wedamkatuyengün fey, feyta iylokingün
nmlch-pmemh1_1_0117_nmlch_00: feychi iylo doy iyngekey tüfamu
nmlch-pmemh1_1_0118_pmemh_00: ingekey doy
nmlch-pmemh1_1_0119_nmlch_00: kawellu kapüra ka
nmlch-pmemh1_1_0120_pmemh_00: kawellu ka kapüra.
